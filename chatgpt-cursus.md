# ChatGPT cursus

De cursus begint met een [workshop ChatGPT](workshop-chatgpt), online of fysiek.
Na deze workshop gaan de deelnemers *zelf aan de slag*, bij voorkeur met een groep docenten van de eigen school.
Deze groep docenten komt eens per maand (of 4 weken) fysiek bijeen, om hun ervaringen te delen, en om hun ChatGPT-plannen voor de komende periode te bespreken. Ook kunnen dan vragen geformuleerd worden voor de online feedback sessies. Deze bijeenkomsten zijn bij voorkeur op de eigen school.

Het (ambitieuze) *doel van de cursus* is om docenten te leren werken met ChatGPT, voor het verbeteren van hun onderwijs, en voor het verbeteren van het leren van hun leerlingen.

- docenten: beter onderwijs met ChatGPT in minder tijd (en met meer plezier)
- leerlingen: meer leren in met ChatGPT minder tijd (en met meer plezier)
- en: beiden beter voorbereid op een toekomst met AI

## Materiaal voor de cursus

:::{image} figs/chatten-met-napoleon.png
:width: 200
:align: center

:::

Als materiaal voor de cursus wordt het boek [Chatten van Napoleon](https://www.bol.com/nl/nl/p/chatten-met-napoleon/9300000152319690) van Barend Last en Thijmen Sprakel gebruikt. 

Daarnaast is er het nodige online-materiaal, o.a. via deze website (zie [Achtergrondmateriaal](achtergrond)).

## Online feedback sessies

Als begeleiding van de fysieke docenten-bijeenkomsten kan per groep één deelnemer deelnemen aan een online feedback sessie,
waarin vragen besproken kunnen worden en ervaringen gedeeld kunnen worden. 
De resultaten van deze sessies worden ook online gedeeld.

## Samenstelling van de docentgroepen

De ideale grootte voor een groep is 7-9 docenten. Je hebt dan voldoende stof om te bespreken, en voldoende tijd om iedereen aan het woord te laten komen. Minder kan, veel meer is niet aan te raden: dan kun je er beter twee groepen van maken.

Het is geen probleem om te werken met docenten van verschillende vakken; dit kan zelfs nieuwe inzichten opleveren over de vakken heen.

## Agenda voor een fysieke sessie

| duur | beschrijving |
| :--- | :--- |
| 5 min | Opening |
| 30-45 min | Bespreking resultaten |
| 30 min | Keuzethema |
| 15 min | Planning volgende periode |
| 5 min | Afronding, plannen volgende bijeenkomst |

Bij het onderdeel *bespreking resultaten* doen de deelnemers verslag van hun resultaten en ervaringen van de afgelopen periode.
Reken hiervoor ca. 5 minuten per deelnemer.

Het keuzethema is bijvoorbeeld de bespreking van een video of een hoofdstuk uit het boek. Alle deelnemers hebben dit bekenen of gelezen, en één van de deelnemers bereidt een aantal vragen en punten van discussie voor over dit thema.

Bij de planning voor de volgende periode maakt elke deelnemer zijn eigen plan voor de volgende periode: hoe gaat hij of zij in de komende periode ChatGPT gebruiken om het eigen onderwijs te verbeteren, of het leren van de leerlingen.
Deze verbetering kan bestaan uit: hogere kwaliteit, met minder tijd/inspanning, en/of met meer plezier.
Elke deelnemer beschijft zijn eigen plan, en doet de volgende bijeenkomst verslag van de resultaten hiervan.

Onderdeel van de afronding is het plannen van de volgende bijeenkomst: welk onderwerp wordt besproken, en wie begeleidt het gesprek daarover.



